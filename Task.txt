Здравейте,
Задачата ви до края на седмицата е да направите имплементация на следния проект:
Task Manager
Разработете приложение за управление на задачи, съдържащо:
1. Автентикация:
 - потребител може да влезе в системата с потребителско име и парола
 - потребителите могат да бъдат или да не бъдат администратори
2. Управление на потребители
 - администраторите могат да добавят, редактират, изтриват и преглеждат потребителите в системата, както и да дават администраторски права на съществуващи потребители
3. Управление на задачи
 - всеки потребител може да създава, изтрива, редактира и преглежда задачи
 - задачата се състои от: заглавие; описание; оценка (време в часове); отговорен потребител (който ще я изпълнява); създател (потребителя, който я е създал); дата на създаване; дата на последна промяна; статут на задачата (приключена, чакаща изпълнение).
4. Отчитане на време
 - след вход потребителят може да вижда всички задачи, които е създал и всички задачи, в които е отбелязан като "отговорен потребител"
 - потребителят може да отчита време, прекарано в работа по дадена задача под формата на цяло число (време в часове, отделено в работа по задачата)
 - отчетеното време се съхранява в запис, съдържащ: задача, към която времето е отчетено; потребител, отчел времето; количество отчетени часове; дата на отчитане на времето.
 - потребител може да промени статута на задача, която е създал (от изпълнена към чакаща изпълнение) или задача, по която работи (от чакаща изпълнение към изпълнена), като при промяна на статута на задача потребителя е длъжен да добави коментар към задачата
5. Коментари към задача
 - потребител може да добавя коментари към задача, която е създал или по която работи
 - потребител може да преглежда всички коментари по задача, която е създал или по която работи
Приложението да е конзолно.
Данните съхранявайте във файлове.
Връзките между записите да стават посредством ID-та (също както връзката User -> Contact)
Днес след обяд очаквам разбивка на Entity-тата, Repository-тата и View-тата които смятате да имате в кода. Ще направим дискусии по класовете и ще поговорим как да направите имплементацията така, че хем да стане по-бързо, хем после да се поддържа по-лесно.
Успех!
Поздрави